<html>
	<head>
		<link type="text/css" rel="stylesheet" href="stylesheet.css"/>
		<title>শনির বলয়</title>
	</head>

	<body style="background-color: #C1C1AF">
		<img src="title_photo.png" style="height: 10.41%; width: 100%"/>
		<div class="wrap">
			<a href="enceladus.html" class="left"><পূর্ববর্তী</a>
			<a href="index.html" class="center">নীড়পাতা</a>
			<a href="terra_cimmeria.html" class="right">পরবর্তী></a>
		</div>
		<h3><u>শনির বলয়</u></h3>
		</br>
		<center><img src="WANDERERS_ringsurf_01.jpg" style="height: 78%; width: 70%"/></center>
		</br>
		</br>
		<p>এই দৃশ্যে একজন মহাকাশচারীকে শনির বিখ্যাত বলয়ের মাঝে ভাসতে দেখা যাচ্ছে। যেহেতু ক্যামেরা শনির বলয়ের ভেতরে থেকে দৃশ্য নিচ্ছে এরকম একটা দৃষ্টিকোণ থেকে এই দৃশ্যটি সাজানো হয়েছে তাই এতে শনির বলয়টিকে ঘুরতে থাকা হাজার হাজার বরফের টুকরো আকারে দেখা যাচ্ছে। তবে এই ছবিতে শনির উপর বরফগুলোর তৈরি করা ছায়াতে বলয়ের আসল আকৃতি বোঝা যাচ্ছে। শনির বলয়গুলো সত্যিই বিশাল! ভেতরের 'ডি' বলয় থেকে শুরু করে বাইরের 'এফ' বলয় পর্যন্ত প্রায় ৬৫০০০ কিলোমিটার প্রশস্ত। তারমানে ভেতরের বলয় থেকে নিয়ে বাইরের বলয় পর্যন্ত পাঁচটি পৃথিবী বসিয়ে দেওয়া যাাবে তারপরও খালি যায়গা থাকবে! অবশ্য এ বলয়গুলো খুব চিকন। দূর থেকে দেখলে বলয়গুলোকে একসাথে একটি চাকতির মত মনে হয় কিন্তু কাছে থেকে দেখলে দেখা যাবে এই বলয় সিস্টেমটি আসলে হাজার হাজার চিকন ডোরা একটা আরেকটার পর সাজিয়ে তৈরি করা। ডোরাগুলোর মাঝখানে বিভিন্ন আকারের ফাঁক রয়েছে। আরও কাছ থেকে দেখলে দেখা যাবে এই ডোরাগুলো আসলে অসংখ্য ছোট ছোট কণা দিয়ে তৈরি! যেগুলোর একেকটির আকার ক্ষুদ্র বালুকণা থেকে শুরু করে ফুটবলের আকৃতির, কিছু কিছু আবার বাসের মত বড়। এই সব কণাগুলোই আসলে বরফখণ্ড! যেগুলো শনিকে কেন্দ্র করে ঘুরছে। তারমানে শনির চাঁদের সংখ্যা অসংখ্য। এই বরফখণ্ডগুলো সূর্যের আলো প্রতিফলিত করে যেকারণে শনির বলয় পৃথিবী থেকে এত স্পষ্ট দেখা যায়।
		</br>
		</br>
এই ছবিটি পুরোটাই কল্পনার আশ্রয় নিয়ে কম্পিউটার গ্রাফিক্সে তৈরি করা যেহেতু শনির বলয়ের ভেতর থেকে এখনও কোন ছবি তোলা সম্ভব হয়নি। তবে এটি ২০০৪ সালে কাসিনি মহাকাশ যানের পাঠানো <a href="http://photojournal.jpl.nasa.gov/catalog/PIA06142" style="text-decoration: none">এই ছবি</a> থেকে অনুপ্রাণিত হয়ে করা।</p>
		<div class="wrap">
			<a href="enceladus.html" class="left"><পূর্ববর্তী</a>
			<a href="index.html" class="center">নীড়পাতা</a>
			<a href="terra_cimmeria.html" class="right">পরবর্তী></a>
		</div>
		<img src="bottom_photo.png" style="height: 10.41%; width: 100%"/>
	</body>
</html>
